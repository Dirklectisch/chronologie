# Beschrijving van de app #
 
Chronologie(werktitel) is een leerzaam en vermakelijk spel om je kennis over kunst en cultuur te testen. Het doel is de objecten uit de Open Cultuur Data API op chronologische volgorde te rangschikken langs een tijdlijn. Zodra de speler een kaart op de correcte positie plaatst gaat zijn score omhoog. Hoe meer kaarten er liggen, des te uitdagender wordt het spel. Er liggen immers al meerdere kaarten op de tijdlijn en er zijn dus meer plekken om de volgende kaart te plaatsen.

# Toepassing #

De applicatie kan op verschillende manieren ingezet worden. Cultuur liefhebbers kunnen kiezen uit diversen thema's elk met een eigen set kaarten. Ze kunnen het spel alleen spelen om hun kennis over de cultuurgeschiedenis te testen of ze kunnen iemand anders uitdagen om het spel competitief te spelen.

Ook kan de speler zelf kan een set kaarten samenstellen rond een specifiek gekozen thema. Deze kunnen daarna gedeeld en gespeeld worden door anderen. Hierdoor zullen er constant nieuwe uitdagingen voor de speler beschikbaar komen.

Deze functionaliteit kan ook worden gebruikt door deelnemende organisaties welke datasets aanleveren voor de Open Cultuur Data API, denk bijvoorbeeld aan een museum dat een thema set samenstelt rondom de huidige tentoonstelling of een andere actualiteit. Het spel kan daardoor een hulpmiddel zijn voor de cultuur sector om extra aandacht te krijgen voor hun collectie of expositie.

Ook voor educatieve instellingen kan de applicatie interessant zijn. Afhankelijk van het begeleidende lesmateriaal en niveau kunnen kaart set’s samengesteld worden die aansluiten bij de lesstof. Het gebruik van een dergelijke dataset vergroot niet alleen de kennis van de student, maar zorgt tevens voor een verbeterde zichtbaarheid van de deelnemende organisaties.

Het samenstellen van kaart sets is natuurlijk niet beperkt tot individuele datasets. Als objecten uit verschillende collecties worden gecombineerd kan dit als gevolg dat objecten en organisaties onder de aandacht worden gebracht bij elkaars publiek.

# Technische implementatie #

Het prototype is gerealiseerd als een web applicatie dat binnen de gangbare desktop browsers kan worden gebruikt. Het gebruik van web-standaarden maakt het mogelijk de applicatie in de toekomst geschikt te maken voor alle apparaten die ondersteuning bieden voor web-technologie. Denk bijvoorbeeld aan smart phones en tablets. Daarnaast is de keuze voor web-standaarden  gemotiveerd door het feit dat deze standaarden veel van hun idealen delen met open data.

Hoewel de applicatie op dit moment grafisch gezien nog te wensen over laat, is er technisch als een sterk fundament. Zo wordt er bijvoorbeeld al gebruik van data die direct uit de API wordt opgehaald. Dat geeft vertrouwen dat dit proof of concept inderdaad realiseerbaar is.

# Doorontwikkeling prototype #

Het huidige prototype bevat de complete logica voor het spelen van een één speler spel. Er is in het prototype slechts één voorbeeld kaart set beschikbaar om mee te spelen. Wanneer het prototype word uitgekozen door de jury van de Open Cultuur Data Challenge om tot een volledige applicatie te worden ontwikkeld, wil ik de volgende verbeteringen gaan realiseren.

1. De user interface is momenteel ontwikkeld tot op het punt dat de applicatie werkzaam is, maar niet verder. Tijdens de doorontwikkeling zal een volwaardige interface worden gerealiseerd die zowel aantrekkelijk als gebruiksvriendelijk zal zijn. Om dat te bewerkstelligen zal ik de hulp inschakelen van een interaction designer.

2. De volledige applicatie zal de mogelijkheid bieden het spel met meerdere spelers te spelen. De initiator voegt andere spelers toe doormiddel van hun e-mail adres. Na de start van het spel kunnen de deelnemers één voor één kaarten plaatsen totdat er geen kaarten meer over zijn in de gekozen kaart set. Spelers ontvangen mail notificaties wanneer hun beurt is.

3. Nieuwe kaart sets rondom een thema kunnen worden samengesteld door met diverse zoekvelden items uit de beschikbare datasets te selecteren. Deze sets kunnen publiekelijk met andere spelers worden gedeeld. Er zal een overzicht zijn van populaire kaart sets om uit te kiezen.

# Gebruikte datasets #

De applicatie kan gebruik maken van alle datasets die op datum gesorteerd kunnen worden. Het prototype bevat een voorbeeld kaart set met daarin schilderijen uit o.a. het Rijksmuseum en het Amsterdam Museum. De uiteindelijke applicatie zal functionaliteit bevatten waarmee de gebruikers zelf nieuwe combinaties van kaarten kunnen samenstellen uit de beschikbare datasets.
